# Godkjenning av ePROM-skjema:

Det er to elementer som er i fokus ved godkjenning av ePROM-skjema
- at skjema er teknisk sett ok, bruk av standardskjema om mulig og logisk bruk av felttyper
- at skjema framstår forståelig og brukervennlig 

Begge disse elementene er (i større og mindre grad) kvalitative, og selv om ansvaret ligger hos prosjektet selv er godkjenningen en mulighet til å fange opp ting som ikke er tillatt og/eller vil gi en dårlig opplevelse for den som skal fylle ut skjema.

## Standardskjema

Det er definert en rekke standardskjema som kan benyttes i eFORSK, dette gjelder bl.a.
- EQ5D
- HeartQol
- RAND 12
- RAND 36
- HOOS
- KOOS
- MIDAS
- Forgotten joint score

Det er å foretrekke at man bruker standardskjema i stedet for å bygge egne versjoner av disse skjemaene. 

Noen skjema er dessuten lisensiert og medfører en kostnad ved bruk. Det er prosjektleders ansvar å inngå avtale om bruk av disse.  Dette gjelder følgende standardskjema:
- EQ5D (alle versjoner)
- HeartQol (alle versjoner)

__NB: For EQ5D er det KUN bruk av godkjent standardskjema som er tillatt.__

Man bør tipse om standardskjema ved oppstart. Ved godkjenning av skjema bør man verifisere at det er brukt standardskjema der det er mulig, og spesielt for EQ5D hvor det kun er godkjent standarskjemaversjon som er tillatt.

## Følgebrev og spørsmål

Les raskt gjennom følgebrev og spørsmål/instruksjonstekster i skjemaet. 

## Forhåndsvisning av melding til Helsenorge og Digipost

Les raskt gjennom melding til helsenorge og digipost. Tilse f.eks. at det ikke er sensitive opplysninger i sms-varsling.

## Felttyper

Gjør en rask sjekk på at alle felter i en gruppe har samme visningsalternativ (f.eks. at alle spørsmål i samme gruppe vises som slider, og at ikke et felt fremdeles vises som inputfelt)

For brukervennlighet kan det være avgjørende å bruke riktig visning av felttypene

Tallfelt kan vises som inputfelt (tallboks) eller slider/skala. Hvis spørsmålet er av typen "Angi på en skala fra 1-10 hvor mye..." kan det være hensiktsmessig å vise dette som en slider. Hvis spørsmålet er av typen "Hvor mye veier du?" beholdes inputfeltet.

Valgfelt kan vises som nedtrekksliste eller radioknapper. Radioknapper er å foretrekke for spørsmål med mellom 2-6 svaralternativ. For flere svaralternativ er det ofte mer hensiktsmessig med nedtrekksliste. 
 

